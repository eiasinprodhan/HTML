<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" href="css/style.css">
    <title>Prothom Alo</title>
</head>
<body>
    <fieldset>
        <legend><h2>খেলাধুলা</h2></legend>
        <img id="news" src="images/7.webp" alt="">
        <h3>প্রথম সেট শেষেই সেমিফাইনাল থেকে সরে দাঁড়ালেন জোকোভিচ</h3>
        <p>অস্ট্রেলিয়ান ওপেনে আজ ছেলেদের এককের সেমিফাইনালে আলেক্সান্দার জভেরেভের মুখোমুখি হয়েছিলেন নোভাক জোকোভিচ। প্রথম সেটে ১ ঘণ্টা ২১ মিনিটের লড়াইয়ে ৬–৭ (৫–৭) জেতেন জভেরেভই। প্রথম সেটে লড়াইয়ের সময়ই বাঁ পায়ের সমস্যায় ভুগছিলেন ২৪ গ্র্যান্ড স্লামজয়ী সার্বিয়ান কিংবদন্তি। অবাক করা বিষয়, প্রথম সেটে হারের পরই ম্যাচ থেকে নিজেকে প্রত্যাহার করে নেন জোকোভিচ। এতে অস্ট্রেলিয়ান ওপেনের ফাইনালে উঠে গেলেন জার্মান তারকা জভেরেভ।



            রড লেভার অ্যারেনায় ব্যাগ গুছিয়ে কোর্ট ছাড়ার সময় দর্শকদের উদ্দেশে হাত নাড়েন জোকোভিচ। কিন্তু দর্শকেরা তাঁকে দুয়ো দিয়েছেন তখন। এর জবাবে দুই হাতের বুড়ো আঙুল তুলে ইতিবাচক ভঙ্গি করেন জোকোভিচ। এই ঘটনার আগে কোর্টে থাকতে জোকোভিচ যখন নিজের সরে দাঁড়ানোর ইঙ্গিত করেন জভেরেভের প্রতি, তখন জার্মান তারকার চোখমুখ দেখেই বোঝা যাচ্ছিল ব্যাপারটা তাঁর বিশ্বাস হচ্ছে না। তবে কিংবদন্তির প্রতি ঠিকই সম্মান দেখিয়েছেন জভেরেভ। প্রথমবারের মতো অস্ট্রেলিয়ান ওপেনের ফাইনালে উঠলেও কোর্টে দাঁড়িয়ে জোকোভিচকে সম্মান জানাতে ভোলেননি।
            
            জোকোভিচকে দর্শকদের দুয়ো দেওয়া ভালো লাগেনি জভেরেভের, ‘সবার আগে যে কথাটা বলতে চাই, দয়া করে চোটের কারণে কোনো খেলোয়াড় সরে দাঁড়ালে তাকে দুয়ো দেবেন না। জানি সবাই অর্থ খরচ করে টিকিট কিনেছেন এবং পাঁচ সেটের দারুণ ম্যাচ দেখতে চান সবাই। কিন্তু আপনাদের এটাও বুঝতে হবে গত ২০ বছর ধরে নোভাক জোকোভিচ টেনিসকে সর্বস্ব নিংড়ে দিয়েছেন। তিনি এই টুর্নামেন্ট তলপেটের চোট নিয়ে জিতেছেন, হ্যামস্ট্রিংয়ের চোট নিয়ে জিতেছেন। তার এই ম্যাচে খেলা চালিয়ে যেতে না পারার অর্থ হলো, সত্যি সত্যিই সেটা অসম্ভব।’
            
            
            কোয়ার্টার ফাইনালেও বাঁ পায়ে চোট ছিল ৩৭ বছর বয়সী জোকোভিচের। প্রথম সেটে খেলার মাঝে মেডিকেল টাইম আউট নিয়ে পায়ে ইনজুরি টেপ মেরে কোর্টে ফিরেছিলেন। আজ সেমিফাইনালেও তাঁর বাঁ পায়ে বেশ ভালোমতো ইনজুরি টেপ মারা ছিল। কিন্তু প্রথম সেট হারের পরই বসে পড়েন জোকোভিচ। এরপর নেটের কাছে এগিয়ে গিয়ে দ্বিতীয় বাছাই জভেরেভের সঙ্গে হাত মেলান। ব্যাপারটা তখনই পরিস্কার হয়ে যায়। ২৫তম গ্র্যান্ড স্লাম জয়ের লক্ষ্যে অস্ট্রেলিয়ায় পা রাখা জোকোভিচ নিজেই নিজের অপেক্ষা বাড়ালেন।
            
            বিস্তারিত আসছে...।</p>
    </fieldset>
</body>
</html>