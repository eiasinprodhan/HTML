<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" href="css/style.css">
    <title>Prothom Alo</title>
</head>
<body>
    <nav>
        <div id="navleft">
            <a href="index.html"><img id="logo" src="images/prothomalo.svg" alt=""></a>
        </div>
        <div id="navright">
            <ul>
                <li><a href="politics.html">রাজনীতি</a></li>
                <li><a href="bangladesh.html">বাংলাদেশ</a></li>
                <li><a href="crime.html">অপরাধ</a></li>
                <li><a href="world.html">বিশ্ব</a></li>
                <li><a href="business.html">বাণিজ্য</a></li>
                <li><a href="sport.html">খেলাধুলা</a></li>
                <li><a href="entertainment.html">বিনোদন</a></li>
                <li><a href="entertainment.html">লগিন</a></li>
                <li><a id="login" href="login.html">লগিন</a></li>
            </ul>
        </div>
    </nav>

    <fieldset>
        <legend><h2>সর্বশেষ</h2></legend>
        <img id="news" src="images/1.webp" alt="">
        <h3>চট্টগ্রাম বিশ্ববিদ্যালয়ের ৮৪ শিক্ষার্থীকে বহিষ্কার</h3>
        <p>বৈষম্যবিরোধী ছাত্র আন্দোলনে হামলা ও এক সাংবাদিককে মারধরের অভিযোগে চট্টগ্রাম বিশ্ববিদ্যালয়ের বিভিন্ন বর্ষের ৮৪ শিক্ষার্থীকে বহিষ্কার করেছে কর্তৃপক্ষ। গত সোমবার বিশ্ববিদ্যালয়ের বোর্ড অব রেসিডেন্স, হেলথ অ্যান্ড ডিসিপ্লিন কমিটির এক সভায় এই সিদ্ধান্ত নেওয়া হয়েছিল। বিষয়টি জানাজানি হয় আজ বৃহস্পতিবার।

            বিশ্ববিদ্যালয়ের প্রশাসনের একটি সূত্র জানায়, বহিষ্কৃত শিক্ষার্থীরা নিষিদ্ধঘোষিত সংগঠন ছাত্রলীগের রাজনীতির সঙ্গে যুক্ত ছিলেন। তবে কাদের বহিষ্কার করা হয়েছে, এ ব্যাপারে সুস্পষ্ট কোনো তথ্য জানায়নি কর্তৃপক্ষ। বিশ্ববিদ্যালয়ের ভারপ্রাপ্ত রেজিস্ট্রার অধ্যাপক মোহাম্মদ সাইফুল ইসলাম বলেন, বহিষ্কারের কোনো চিঠি এখন পর্যন্ত ইস্যু হয়নি। বহিষ্কারের বিষয়টি নিশ্চিত করে আজ রাত সাড়ে নয়টার দিকে সহ-উপাচার্য (প্রশাসন) অধ্যাপক মো. কামাল উদ্দিন প্রথম আলোকে বলেন, বৈষম্যবিরোধী ছাত্র আন্দোলনে হামলার জন্য ৭৩ জন আর এক সাংবাদিককে মারধরের ঘটনায় ১১ জনসহ মোট ৮৪ জনকে এক বছরের জন্য বহিষ্কার করা হয়েছে। আরও তদন্ত করে যদি গুরুতর অপরাধের প্রমাণ পান তাহলে তাঁদের স্থায়ী বহিষ্কার করা হবে।

            বিশ্ববিদ্যালয়ের বোর্ড অব রেসিডেন্স হেলথ অ্যান্ড ডিসিপ্লিনের সদস্যসচিব অধ্যাপক তানভীর মোহাম্মদ হায়দার আরিফ প্রথম আলোকে বলেন, বহিষ্কারের বিষয়ে আজ তিনি কিছু জানাবেন না। বিশ্ববিদ্যালয়ের একটি অনুষ্ঠানে আছেন। আগামীকাল বহিষ্কারের বিষয়ে বিস্তারিত তথ্য তুলে ধরবেন।
            
            এর আগে গত ১৪ জুলাই রাতে আর ১৫ জুলাই দুপুরে বৈষম্যবিরোধী ছাত্র আন্দোলনের শিক্ষার্থীদের ওপর নিষিদ্ধঘোষিত ছাত্রলীগের নেতা-কর্মীদের হামলার অভিযোগ উঠেছিল। একই দিন কেন্দ্রীয় সহসমন্বয়ক খান তালাত মাহমুদকে শাটল ট্রেন থেকে তুলে নিয়ে মারধরের ঘটনা ঘটে। পাশাপাশি আন্দোলনে থাকা শিক্ষার্থীদের মুঠোফোন তল্লাশি চালিয়ে মারধরের অভিযোগও উঠেছিল। এ ছাড়া ৩১ জুলাই এক শিক্ষকের বাসায় বোমা হামলা ও ক্যাম্পাসে কর্মরত দৈনিক পূর্বদেশ-এর সাংবাদিক শাহ রিয়াজকে মারধরের অভিযোগ উঠেছিল ছাত্রলীগের বিরুদ্ধে।</p>
    </fieldset>
</body>
</html>